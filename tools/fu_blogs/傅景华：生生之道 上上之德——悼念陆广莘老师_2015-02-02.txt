
			
2015.1.28 《中医学之道》（增订本）新书发布会



陆广莘遗物捐赠仪式·陆广莘学术思想研讨会
   （分类：医道论著）

 

 


生生之道 
上上之德


——悼念陆广莘老师


傅景华
 

甲午季秋，西风萧瑟，一代名师，杳然先行。

钟山肃穆，松江挥泪，杏林同悼，橘井齐咽。

德艺久在，精神永垂，音容冁然，追忆犹新。

风采昳丽，楚楚谡谡，卓识棽离，洋洋洒洒。

时见传薪，常聆教诲，春风风人，夏雨雨人。

记闻之学，何以为师，言必自始，文必己宗。

出语成论，谈霏玉屑，嘉惠桃李，福泽桑梓。

摛笔成章，铺陈翰藻，黼国黻家，济世利民。

勤求上训，广集众方，博施黎庶，普救含灵。

学究天人，变通古今，发皇故义，融汇新知。

弘扬医理，得其枢要；针砭医弊，切中肯綮。

诊治医病，批亢捣虚；规劝医化，诎寸申尺。

思辩深邃，言辞犀利，狂澜既倒，砥柱中流。

缵衍厥续，不废江河，流誉后世，金声玉振。

观其医论，其要有三：生生之道，中医之道；

疾病医学，西医之学；研究中医，以西研中。

生生之道，生之本也；生生之气，生之和也。

生生之具，医之用也；生生之效，医之的也。

医道乃本，学技从本，养生归本，治病求本。

以精化气，以气化神，精神内守，病安从来？

天人同文，地人同理，天地大枢，人神通应。

善言应者，同天地化，天地化育，神气应中。

当其位正，非其位邪；标本相得，邪气乃服。

一切邪犯，神失守位；治形治气，终乃治神。
 

医运化机，医致中和；运化生机，中平和通。

形舍气充，必以神制；气冲神平，气和神通。

正气存内，生本固秘；邪不可干，生态平和。

三才相因，三盗相袭；三才既宜，三盗既安。

至变者病，至精者医，视其外应，以知内藏。

化害为利，化毒为药，化阻为助，化腐为神。

伏其所主，先其所因，以通致和，以和致中。

逍遥补中，通圣六味，运用之妙，存乎一心。

阴阳自和，形气自和，五行自和，五藏自和。

由用得本，明本达用，言用示本，求本至用。

疾病医学，以末为本；医学目标，病从何来？

努力找病，除恶务尽；以病为敌，生命必伤。

结构分析，微观实体；目无全人，目中无人。

物本主义，病本主义；化学药物，化学药理。

线性因果，线性思维，线性理论，线性方法。

降压降糖，降脂降酶，杀菌杀毒，杀瘤杀癌。

天发杀机，移星易宿；地发杀机，龙蛇起陆；

人发杀机，天地反复；医发杀机，神气逆乱！

生本体标，人本病标，患本工标，正本邪标。

标本不得，邪气不服，治其王气，是以反也！

替代疗法，掩盖病机；对抗疗法，两败俱伤。

外源补充，内源抑制；外源对抗，内源枯竭。

粗工凶凶，以为可攻；故病未已，新病复起。

压而不服，纠而不正；制造病原，制造疾病。

消除病因，多元抗药；纠正病理，受体超敏。

清除病灶，化学污染；病原变异，药物淘汰。

中医研究，研究中医；以西研中，中医必殇！

科学实验，实验科学；以西验中，中医必殃！

舍己之地，耘人之田；标准样板，切割肢解。

科学证实，科学说明；教条桎梏，剖断体分。

蛮云瘴雨，覆是为非；言人人殊，不知所终。

和实生物，同则不继；求同绝异，神气皆毁！

舍生就病，舍本就末；不知比类，足以自乱。

以病属西，以证属病；主体丧失，自贬自弃。

中药研究，提取化药；无机成份，低层对抗。

废道畸学，离医验药；医道既亡，药岂可存？

欲求融合，必先自立；忘我结合，研已碎身。

悬壶尽泻，青囊皆倾；道何以兴？德何以明？

三论既立，泾渭既分；正本清源，反本归原。

君子务本，本立道生；神而明之，存乎其人。

民间疾苦，刻刻牵挂；中医西化，时时忧虑。

拯救众生，耿耿情怀；弘扬医道，拳拳心愿。

为政以德，众星拱辰，兴道利民，上医医国。

修身以德，悬壶济世，葫伞油灯，大医精诚。

治学以德，桃李绕溪，传承续绝，明医延绵。

天地同道，天人合德，道统千秋，德被万邦。

生生之道，上上之德，生道永在，上德永存。

天地永悼，山河永念，遗愿永继，斯文永志。
 

2015.1.28 《中医学之道》（增订本）新书发布会

陆广莘遗物捐赠仪式·陆广莘学术思想研讨会


（分类：医道论著）
 
 							
		