
			 
《中医古籍名著丛书》中医古籍出版社
1997年6月（分类：图书序跋）  
 

《中医古籍名著丛书·序 》
傅景华
 


孔安国序《尚书》，以伏羲、神农、黄帝之书为三坟。张锡纯著《医学衷中参西录》，谓“《易经》、《神农本草》、《黄帝内经》是也”。中华圣域，九州杏苑，弘仁济世，泽及黎苦，从此有万卷典籍，千古流传。


观秦汉雄文，羽翼五经坟典；金元宏论，绝胜六朝风骨。代代医林，名家辈出，群星璀璨，融集英华。本草之博巨，方书之浩繁，医理之叠盛，治法之丰盈，广大精深，汇成文海，历奉圭皋，无与伦比。


岐黄仁卷，运阴阳五行，论经络藏府，传《甲乙》，演《难经》，为医家之宗。神农本草，析君臣佐使，言七情和合，审四气，别五味，为药道之先。仲景心作，阐辨病论治，述理法方药，正纲纪，广汤液，为经方之祖。


汉启百代，唐集万邦，金元论辩，明清争雄。孙思邈大医精诚，传千金不易之方。张元素重藏府病机，珍珠囊引经报使，而大扬医理。刘完素识玄机，倡火热，为寒凉开山。张从正用三法，达时变，为攻邪主将。李东垣调脾胃，升清阳，为补土之尊。王好古论阴证，启后世，传易水之学。朱震亨明相火，保金水，以滋阴立帜。李时珍猎群书，搜百氏，为医中之圣。叶吴薛王，诸子崛兴，纵横温热。临证各科，群英迭起，流派纷呈。


“问渠那得清如许，为有源头活水来”。不治古籍，焉能言医；不谙经典，何入医门。然医书浩瀚，如大海寻宝，茫然不觉所止。“竹密不知云欲雨，山高尽见水朝宗”。若将历代名著读一遍，医者意也，在人思虑，水到渠成，天机自现，我本无心觅良方，谁知良方逼人来。


百卉生时多雨露，万峰高处起烟云。十六年来，我社致力于抢救孤善珍本，已尽绵薄。而重印全部古籍之宏志，终因种种磨难而未果。今又拟将中医名著分部面世，并优选善本，保存原貌，精加校注，以飨读者。如无变故，自当一往无前，完成夙愿。欲将名著付梓时，竟逢周公恐惧日，山外雾云无墨画，林间风雨有声诗。


名籍宣太一，寿域满大千。融会诸说，兼收并蓄，审时度势，随机应变，方入医道之门径。炼神者上，全形者下。服气导引，禅思定慧，反观内照，悟圣心法，始得医道之真谛。诚如杜工部所言：


未及前贤更勿疑，


递相祖述复先谁。


别裁伪体亲风雅，


转益多师是汝师。

 

傅景华

于农历丙子季夏晦朔

（1996年7月）

（2013年5月3日重校）
 
《中医古籍名著丛书》中医古籍出版社
1997年6月（分类：图书序跋）
 
 
 
 
 
 
 

 							
		