
			2015.5.20 （分类：医道论著）


 


一代儒医 
才铸华章

——纪念耿鉴庭导师百年诞辰

傅景华

蜀岗毓秀，大江钟灵，三分明月，二分维扬。

文昌金声，平山玉振，史祠彪炳，琼花瑞祥。

七十二峰，氤氲俊尚，二十四桥，烟雨苍茫。

六代医祖，绵延蕉麓，贤声南北，扬州耿巷。

岁在乙卯，季秋菊放，嵩生岳降，百载慈航。

谱名作镛，学名永龄，医名鉴庭，永继辉光。

诗礼家风，门第书香，义重父老，誉满八乡。

青囊济世，丹散活人，恩滋黎庶，德泽四方。

望闻问切，微察秋毫，仁心仁术，救苦救伤。

理法方药，阵马风樯，遵道守数，谨奉岐黄。

娴熟经史，挥洒诗文，一代儒医，才铸华章。

柳泉欧澜，韩潮苏海，鳌掷鲸吞，凤翥龙翔。

怜子醉翁，惜士孟尝，兰桂皆馨，桃李均芳。

信达博雅，跌宕昭彰，晓喻诸家，兼容优长。

词曲书画，文物考古，戏剧掌故，金石鉴赏。

医史文献，音韵训诂，目录版本，谐和通畅。

马王汉墓，满城靖王，亲临探究，局任重扛。

寒石源流，详为疏证，扬州昆曲，丛谈众望。

高风亮节，恣肆徜徉，虚怀若谷，长乐永康。

修齐利国，道德存邦，立心立言，历尽沧桑。

己未开泰，程门悬念，学友王琦，至诚推荐。

得聆教诲，圆满直捷，蚕茧吐丝，嘉惠万千。

挽疾助困，牵系民生，悬壶应诊，宛若目前。

最是治鼻，一十二法，审病求机，屡施屡验。

疏散清散，辛温清窦，清气消肿，术理精专。

滋阴御风，解毒泻白，清火育阴，方阵森严。

仲景墓碑，南阳惊见，随行考证，识闻无闲。

晋代刻字，咸和五年，长沙太守，简册未偏。

鉴真塑像，回返故里，跟从迎送，定慧庄严。

六次东渡，几番危艰，觉心不动，终登彼岸。

华严圣藏，法华密现，上乘了义，普被圣凡。

大明钟声，辽阔悠远，万善同归，万民同瞻。

咽喉传灯，鼻病防治，文史医论，二百余篇。

广陵医籍，丛刊付梓，联合目录，固本清源。

中华大道，囊括诸学，传承复兴，举世期盼。

百年尘封，末异西畸，匡正留真，惟托原典。

藏著出版，终身心愿，至苦至甘，亦醉亦酣。

奔波建社，冬夏扶携，辛劳悲欢，云屯席卷。

中医古籍，首任社长，品廉行谦，沉浮淡然。

专项经费，用于实验，筚路蓝缕，绝地转圜。

孤善珍本，穷搜博览，化身无数，造福人间。

勤求精校，民心相衔，如竹如松，如梅如兰。

轩岐救正，御药院方，神灸经纶，针灸内编。

岭南卫生，质问本草，经穴汇解，济众新编。

灵枢脉翼，奇效医述，秘传眼科，外经微言。

千种佳构，喷涌璀璨，流播后世，不佚为先。

岁在己卯，季夏荷晗，志归昆仑，魂寄杏苑。

乘麟化鹤，直上穹汉，抚琴太白，饮桂广寒。

久逢莫须，步坎蹈难，风波零丁，鸿雁蹒跚。

戌月始闻，将邪薪胆，寂寞乾坤，魁斗阑干。

重拯华文，秉承遗愿，山趋水会，龙骧豹变。

哀情远致，人神共鉴，拿云攫石，拔地倚天。
 
2015.5.20 （分类：医道论著）
 
 							
		