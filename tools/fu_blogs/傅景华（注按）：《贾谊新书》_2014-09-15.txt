
			
《中国传统老年医学文献精华》（第二版）科学技术文献出版社2014年4月


（分类：编注按译）
 

贾谊新书

傅景华 注按
 


［内容述要］

《贾谊新书》，汉初政论典籍，贾谊文著汇集。西汉刘向编辑，初称《贾子新书》。班固《汉书•艺文志》记：“贾谊五十八篇。”应指刘向所编《新书》。贾谊，别号长沙，洛阳人，生于汉高帝七年（前200年），卒于汉文帝十二年（前168年）。22岁召博士，历任太中大夫、长沙王太傅、梁怀王太傅。著有《贾谊》五十八篇、《五曹官制》五篇、《贾谊赋》七篇、《春秋左氏传训诂》、《治安策》等。现存最早版本为明代仿宋刻本。现流行版本十卷五十九篇。篇目有过秦（上中下）、宗首、数宁、藩伤、藩强、大都、等齐、服疑、益壤、权重等。本次节选自浙江书局本，清代卢文弨校。


［文献节选］


视有四则：朝廷之视，端流平衡；祭祀之视，视如有将；军旅之视，固植虎张；丧纪之视，下流垂纲。（视经）


言有四术：言敬以和，朝廷之言也；文言有序，祭祀之言也；屏气折声，军旅之言也；言若不足，丧纪之言也。（言经）


固颐正视，平肩正背，臂如抱鼓，足间二寸，端面摄缨，端股整足，体不摇肘曰经立；因以微磬曰平立［1］，因以磬折曰肃立，因以垂佩曰卑立。（立容）


坐以经立之容，胻不差而足不跌，视平衡曰经坐，微俯视尊者之膝曰平坐，仰首视不出寻常之内曰肃坐，废首低肘曰卑坐。（坐容）


行以微磬之容，臂不摇掉，肩不下上，身似不则［2］，从容而任。（行容）（《容经》）


注：


［1］磬（qìng）：古代乐器，玉石雕成，悬挂架上。此喻身如悬挂，不折不弯。微磬，微微低头。


［2］则：侧。

按：视有则，言有术。立坐行，皆有容。视不端，言不和。立坐行，皆不正。上不治国，下不治己。治须正容，养须正容。医道养生，亦须正容，容正行正，形正神正。


道者无形，平和而神。道物有载物者，毕以顺理和适行。故物有清而泽，泽者铿也［1］。铿以道之神，模贯物形，通达空窍，奉一出入为先，故谓之铿，铿者所以能见也。见者，目也，道德施物精微而为目。是故物之始形也，分先而为目，目成也，形乃从。是以人及有因之在气，莫精于目，目清而润泽若濡，无毳秽杂焉［2］，故能见也。由此观之，目足以明道德之润泽矣。


注：


［1］铿（kêng）：象声。《礼记·乐记》：“钟声铿。”喻物有清泽，如空窍应声，如目之能见，属道德精微。


［2］毳：鸟兽细毛。

按：大道无形，神气平和。载物有形，且分清浊。清泽如声，所以能见。物之始形，分目先成。精微润泽，神气乃显。目以明道，行以载物。只见形体，不知神气。医学研究，舍本逐末。医道求索，由末归本。


性者，道德造物，物有形，而道德之神专而为一气，明其润益厚矣。浊而胶相连，在物之中，为物莫生，气皆集焉，故谓之性。性，神气之所会也，性立则神气晓晓然，发而通行于外矣。与外物之感相应，故曰润厚而胶谓之性。性生气，通之以晓。


命者，物皆得道德之施以生，则泽润性气神明，及形体之位分数度，各有极量指奏矣［1］。此皆所受其道德，非以嗜欲取舍然也。其受此具也，礐然有定矣［2］，不可得辞也，故曰命。命者，不得毋生，生则有形，形而道德性神明因载于物形，故礐坚谓之命。命生形，通之以定。


注：


［1］奏：凑。形体分度，有量可凑。形体有量，神气无量。


［2］礐（què）：风或水击石有声。此喻定数，不可更改。又《尔雅·释山》：“多大石，礐。”

按：道本德显，道本德用。道德生物，物有神形。性乃生本，神气所会。性在物中，性立神通。命乃生用，形体所载。命由体具，命生有形。养性养命，养生之道。重命轻性，性不存矣！重体轻命，命不存矣！


德生于道而有理，守理则合于道，与道理密而弗离也，故能畜物养物。物莫不仰恃德，此德之高，故曰密者德之高也。道而勿失，则有道矣；得而守之，则有德矣；行有无休，则行成矣。故曰道此之谓道，德此之谓德，行此之谓行。（《道德说》）

按：道生德，德生理。理合德，德合道。道德理，密不离。得道，守德，行成。离道，悖德，行毁。行毁，人毁，邦毁。


易曰：正其本而万物理，失之毫厘，差以千里，故君子慎始……故凤凰生，而有仁义之意；虎狼生，而有贪戾之心。两者不等，各以其母。


青史氏之记曰：古者胎教之道，王后有身，七月而就蒌室［1］，太师持铜而御户左，太宰持斗而御户右，太卜持蓍龟而御堂下，诸官皆以其职御于门内。比三月者，王后所求声音非礼乐，则太师抚乐而称不习；所求滋味者非正味，则太宰荷斗而不敢煎调，而曰：不敢以侍王太子。


周妃后妊成王于身，立而不跛，坐而不差［2］，笑而不諠，独处不倨［3］，虽怒不骂，胎教之谓也。成王生，仁者养之，孝者襁之，四贤夫傅之［4］。成王有知，而选太公为师，周公为傅。前有与计，而后有与虑也。是以封于泰山，而禅于梁父，朝诸侯，一天下。（《胎教》）


注：


［1］蒌：宴。此指食有礼仪。


［2］差：蹉。此指坐立平正。


［3］倨：傲。此指心态清静。


［4］傅：辅。此指圣贤辅教。

按：胎教之道，正本清源。始以定终，生以奉成。失之毫厘，差以千里。闻以礼乐，食以正味。立坐言笑，皆关乎子。空时合一，内外和通。正教则正，邪教则邪。父须养生，母须养生，仁孝圣贤，乃可教傅。歌舞淫乱，物欲横流，纲常败坏，胎教之魔！
 

（傅景华
杨虹）


 
《中国传统老年医学文献精华》（第二版）科学技术文献出版社2014年4月
（分类：编注按译）							
		